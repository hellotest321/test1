<html>

<head>
<meta name="viewport" content="width=device-width, initial-scale=1" />

<meta http-equiv="Content-Type" content="text/html; charset=gb2312">
<style>
<!--
.f1{ font-size: 9pt }
.f2{ font-size: 9pt; color: rgb(0,128,128) }
.f3{ font-size: 18pt; color: rgb(128,0,128); font-weight: bold }
	A:link	{text-decoration: none; color:#0033CC}
	A:visited  {text-decoration: none; color: #0033CC}
	A:active {text-decoration: none; color: #0000ff }
	A:hover {text-decoration: underline; color: #FF0000 }
-->
</style>
<title>《秘戏图考》</title>
</head>

<body background="images/back.jpg" tppabs="http://www.test321.xyz/class/web/images/back.jpg">
<center><script src="../../script/header.js" tppabs="http://www.test321.xyz/script/header.js"></script></center>

<div align="center"><center>

<table border="0" width="610" cellpadding="0">
  <tr>
    <td width="680"><p align="center"><font face="楷体_GB2312" color="#C0C0C0"><strong>色情文学--其他古典文学</strong></font></td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="684"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="333">
          <p class="f1">上一篇: <a href="s0039.htm" tppabs="http://www.test321.xyz/class/web/s0039.htm" target="_self">紫金光耀大仙修真演义</a><br>
            下一篇: <a href="s0041.htm" tppabs="http://www.test321.xyz/class/web/s0041.htm" target="_self">如意君传（阃娱情传）</a><br>
    </td>
    <td width="351">
          <p class="f1" align="right"><a href="gudian.htm" tppabs="http://www.test321.xyz/class/web/gudian.htm" target="_self">返回首页</a> 
        </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0">
  <tr>
    <td width="683"><p align="center" class="f3"><small><font color="#F77B00" face="微软繁线体">《秘戏图考》</font></small></p>
    <p align="left">&middot;（荷兰）高罗佩&middot;<br>
    <br>
    　　中国房中术一道由来已久，《易》论一阴一阳，生生化化，其义深矣。其为<br>
    教也，则着之于书，道之以图，自汉以来，书图并行，据张衡《同声歌》可知也。<br>
    盖此术行而得宜，则广益人伦。故古代希腊、罗马、印度皆有其书，至今欧美医<br>
    士立房中术为医学一门，编著夫妇必携儿女必读之书，而中土则自汉已然，海外<br>
    知之者鲜矣。夫男女构精，亘古不易，而人之所以视之，则代有同异。《汉书&middot;<br>
    艺文志&middot;方伎略》特着房中八家，可知两汉之时对于此道，视为医术之一，初不<br>
    视为猥亵之行也。其后六朝道家之行房益寿、御女登仙等说，复为人所诵习，不<br>
    以为讳，观《徐陵与周弘让书》可证也。隋唐之时，佛教密宗之仪轨传来中国，<br>
    交媾觉悟之说与道家合气成仙之旨融洽为一，马郎妇观音故事即其一例。自尔以<br>
    来，此类著述浸多，敦煌出土《大乐赋》注所引，足备一隅。其后赵宋之时，程<br>
    朱学兴，据男女有别之义，遂谓房中一切均是淫事，以房中术为诱淫之具。胡元<br>
    肆虐中土，文士无所施展，乃多放纵于酒色艳词。亵戏流行海内，而房室之讳得<br>
    以稍宽，可谓此道不幸之幸也。及夫有明，宋学复兴，儒家拘泥亦甚，故此类书<br>
    籍一时不振。明末，高人墨客多避阉势，卜居江南，殚精于燕闲雅趣，多改编《<br>
    素女》、《玄女》等经，并加讲解，颇极一时之盛。暨满清入主，制度服色为之<br>
    一变。但闺门之内，卒不肯使满人窥其秘奥。且清之奖励宋学又甚于明，儒者遂<br>
    于此种图书深藏不宣，后竟遭毁禁之厄。干嘉之际，所存者什一而已。<br>
    <br>
    　　十八、十九世纪，访华西人考察风俗，书籍既不易入手，询人又讳莫如深，<br>
    遂以为中国房内必淫污不堪，不可告人，妄说误解因之而生。甚至近世西人所传<br>
    中国房室奇习，大抵荒唐无稽。书籍杂志所载，茶余酒后所谭，此类侮辱中华文<br>
    明之例，已不胜枚举。一则徒事匿藏，一则肆口诬蔑，果谁之罪欤？<br>
    <br>
    　　此种误谬，余久所痛感，但以无证可据，订正莫由。客年于日本，搜罗佚书，<br>
    偶得明刊房中术书数种，并明末绣梓春宫若干册。康、干间，此类图书多流入日<br>
    本，为彼土文士画家所珍。浮世绘版画实多取材于此，而德川幕府亦未严禁，故<br>
    得保存至今。本年夏，余于西京旧家购得万历雕《花营锦阵》春册版木，尤为难<br>
    能可贵，至是而资料略备矣。<br>
    <br>
    　　余所搜集各书，除《修真》、《既济》二种外，殆可谓有睦家之实、无败德<br>
    之讥者。可知古代房中书籍，不啻不涉放荡，抑亦符合卫生，且无暴虐之狂、诡<br>
    异之行。故中国房室之私，初无用隐匿，而可谓中华文明之荣誉也。至于《花营<br>
    锦阵》、《风流绝畅》等图，虽是轩皇、素女图势之末流，实为明代套版之精粹，<br>
    胜《十竹斋》等画谱强半，存六如、十洲之笔意，与清代坊间流传之秽迹，不可<br>
    同日而语。外国鉴赏家多谓中国历代画人不娴描写肉体，据此册可知其谬也。<br>
    <br>
    　　此类图书，今已希若星凤，窃谓不可听其埋没，因不吝资劳编成本书，命曰<br>
    《秘戏图考》，分为三册。首册所辑，乃中国房术概略，自汉迄明，并记春册源<br>
    流。中册手录各代秘书十种，并撮抄古籍中记房中事者附之。下册则《花营锦阵<br>
    》，用原版印成，俾留真面。<br>
    <br>
    　　盖本书自不必周行于世，故限于五十部，不付市售，仅分送各国国立图书馆，<br>
    用备专门学者之参稽，非以供闲人之消遣。海内识者，如有补其阙遗并续之以明<br>
    末以后之作，固所企盼；而外国学者得据此书以矫正西人之误会，则尤幸矣。编<br>
    纂既竣，特缀数言，以似中国学者大雅君子庶明余意云尔。<br>
    <br>
    　　　　　　　　　　　　　　　　　西历一九五一年夏<br>
    　　　　　　　　　　　　　　　　　荷兰高罗佩书于吟月庵<br>
    <br>
    ----<br>
    注：六如，即唐寅；十洲，即仇英。<br>
    <br>
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div>

<p>　</p>

<center><script src="../../script/footer.js" tppabs="http://www.test321.xyz/script/footer.js"></script></center>
</body>
</html>

<html>

<head>
<meta name="viewport" content="width=device-width, initial-scale=1" />

<meta http-equiv="Content-Type" content="text/html; charset=gb2312">
<title> 汉杂事秘辛</title>
<meta name="GENERATOR" content="Microsoft FrontPage 3.0">
</head>

<body BACKGROUND="bg.gif" tppabs="http://www.test321.xyz/gs/101/bg.gif" NOSAVE>
<center><script src="../../script/header.js" tppabs="http://www.test321.xyz/script/header.js"></script></center>

<style type="text/css">
pre{
white-space: pre-wrap!important;
word-wrap: break-word!important;
*white-space:normal!important;
}
</style>





<p align="center"><font color="#FF0000"> 汉杂事秘辛</font></p>

<p><font color="#008000">
<pre><ul>

                                                   汉   无名氏



    建和元年四月丁亥，保林吴〔女句〕以丙戌诏书下中常侍超曰：“朕闻河洲

窈窕，明辟思服，择贤作俪，隆代所先。故大将军乘氏忠侯商所遗少女，有贞静

之德，流闻禁掖。其与〔女句〕并诣商第，周视动止，审悉幽隐，其毋讳匿，朕

将采焉。”



    〔女句〕即与超以诏书趋诣商第。第内〔灌，“讠”旁〕〔噪，“讠”旁〕

，食时，商女女莹从中阁细步到寝，〔女句〕与超如诏书周视动止，俱合法相。

超留外舍，〔女句〕以诏书如莹燕处，屏斥接侍，闭中〔“门”内“合”〕子。

时日晷薄辰，穿照蜃窗；光送著莹面上，如朝霞和雪艳射，不能正视。目波澄鲜

，眉妩连卷，朱口皓齿，修耳悬鼻，辅靥颐颔，位置均适。〔女句〕寻脱莹步摇

，伸髻度发，如黝髹可鉴；围手八盘，坠地加半握。已乞缓私小结束，莹面发〔

赤页〕，抵拦。〔女句〕告莹曰：“官家重礼，借见朽落，缓此结束，当加鞠翟

耳！”莹泣数行下，闭目转而内向。〔女句〕为手缓，捧著日光，芳气喷袭，肌

理腻洁，拊不留手。规前方后，筑脂刻玉。胸乳菽发，脐容半寸许珠，私处坟起

。为展两股，阴沟渥丹，火齐欲吐。此守礼谨严处女也！约略莹体，血足荣肤，

肤足饰肉，肉足冒骨。长短合度，自颠至底，长七尺一寸；肩广一尺六寸，臀视

肩广减三寸；自肩至指，长各二尺七寸，指去掌四寸，肖十竹萌削也。髀骨至足

长三尺二寸，足长八寸；胫跗丰妍，底平指敛，约缣迫袜，收束微如禁中，久之

不得音响。〔女句〕令推谢皇帝万年，莹乃徐拜称皇帝万年，若微风振箫，幽鸣

可听。不痔不疡，无黑子创陷及口鼻腋私足诸过。臣妾〔女句〕女贱愚憨，言不

宣心，书不符见，谨秘缄昧死以闻。



    时夜漏三下，太後犹御寿安殿，发缄欢喜，顾语帝曰：“吾入宫后，知有幼

妹；然中外隔阔，目所未见。不谓争达如尔！”明日诏下，有司议礼。有司奏曰

：“谨按春秋迎王後于纪，在途则称后。故大将军乘氏忠侯商女，今大将军参录

尚书事乘氏侯冀女弟，膺绍圣善，旧协潜邸；结婚之际，有命既集，宜备礼章，

时进征币，请下三公太常案礼仪奏可，一准孝惠皇帝纳后故事。”



    于六月癸未，皇帝制诏大将军参录尚书事乘氏侯冀：“乾施坤受，实始人经

，不有配俪，曷奉天地宗庙？爰谋公卿，咸谓宜率前典。今使使持节太常弘宗正

千秋以礼纳采。”主人曰：“皇帝嘉命，访婚陋族，备数采择。臣父故大将军乘

氏忠侯商之遗女，未闲训诫，衣履若而人，钦承前典，肃奉仪制。大将军参录尚

书事乘氏冀上，臣冀顿首再拜承制。”



    乙酉，皇帝制诏大将军参录尚书事乘氏侯冀：“两仪配俪，承天统物。正位

于内，必〔立矣〕令族，重申旧典。今使使持节太常弘宗正千秋以礼问名。”主

人曰：“皇帝嘉命，使者弘到，重宣中诏，问臣名族。臣女弟女莹，父母所生，

先臣故九江之守定陵乡侯统之遗玄孙，先臣故褒亲愍侯竦之曾孙，先臣故少府特

进乘氏侯雍之孙，先臣故大将军乘氏忠侯商之遗女；外出自先臣故侍中〔鱼同〕

阳侯万全之外曾孙，先臣故大鸿胪〔鱼同〕阳侯桂之外孙。年十六，钦承前典，

肃奉仪制。”



    戊子，皇帝制诏大将军参录尚书事乘氏侯冀：“人谋龟从，佥曰贞吉，敬从

典礼。今使使持节太常弘宗正千秋以礼纳吉。”主人曰：“皇帝嘉命，使者弘重

宣中诏，太卜元吉。臣陋族卑鄙，忧惧不胜！钦承前典，肃奉仪制。”



    辛卯，皇帝制诏：“大将军参录尚书事乘氏侯冀之女弟，有母仪之德，窈窕

之恣；如山如河，宜奉宗庙，永承天祚。以黄金二万斤，马十二匹，玄〔纟熏〕

〔毂，“玉”代“车”〕璧，以章典礼。今使使持节司徒戒太常弘以礼纳徵。”

主人曰：“皇帝嘉命，降婚卑陋，崇以上公，宠以典礼，备物典策。钦承前典，

肃奉仪制！”



    甲午，皇帝制诏大将军参录尚书事乘氏侯冀：“谋于公卿，大筮元龟，罔有

不臧，率遵典礼。今使使持节司徒戒太常弘宗正千秋以礼请期。”主人曰：“皇

帝嘉命，使弘重宣中诏，吉日惟今月庚子可迎。臣钦承前典，肃奉仪制。”



    庚子，皇帝制诏大将军参录尚书事乘氏侯冀：“岁吉月令，吉日惟庚子，率

礼以迎。今使使持节大尉乔司徒戒以迎。”主人曰：“皇帝嘉命，使使者乔重宣

中诏，令月吉辰，备礼以迎。上公宗卿，兼至副介，近臣百两。臣〔掾，“虫”

旁〕蚁之族，猥承大礼，忧悚惶悸。臣钦承前典，肃奉仪制。”



    后服绀上玄下，假髻步摇；八雀九华，十二〔钅尊〕，加以翡翠朱舄袜；乘

法驾，重翟羽盖，金根，车驾青交路；青帷裳，〔木＋“虚”下“八”〕画舟，

黄金涂五末，盖蚤施金华；驾驷马，龙旗九〔旗，子换其〕。大将军妻参乘，太

仆妻御。车符令设卤簿，属车四十六乘，前鸾旗，车皮轩，凤皇〔“门”内“翕

”〕戟，九〔旗，子换其〕云罕，金钲黄钺。洛阳令奉引，公卿五官校尉、司隶

校尉、河南尹妻，皆乘其官车带夫本官绶以从。置虎贲羽林骑戎头，黄门鼓吹五

时，副车女骑夹毂，执法御史在前。五将导骑，千乘万骑，引至阙下。自皇汉迎

后，未有若斯之盛也。



    至八月乙未，诏曰：“维建和元年八月乙未，制诏故大将军乘氏忠侯商女女

莹：朕闻任姒佐周，绵运八百，良以德重黄床，足奉宗庙也。朕以寡昧，承嗣历

服，爰求英淑，共临海内。惟尔夙闲内戒，德冠后庭，有夭桃之宜，协和鸣之祥

，宜升尊位，母仪天下。今使太尉乔使持节奉玺绶，宗正千秋为副，立尔为皇后

。其敬慎中馈以践乃位，无替朕命，永奠坤维！”



    后即位于章德殿，太尉使持节奉玺绶。天子临轩，陛设虎贲旄头五牛旗，百

官陪位，皇后北面，太尉往盖下东向，宗正大长秋西向。宗正读策文毕，皇后称

臣妾皇帝万年毕，住位，太尉乔授玺绶。中常侍超长跪受玺绶，奏于殿前女史婕

妤，婕妤长跪受以授昭仪，昭仪长跪受以带皇后，皇后伏起拜称臣妾皇帝万年讫

。黄门鼓吹三通，鸣鼓毕，群臣以次出，后即位，大赦天下。



         【汉杂事一卷，得于安宁州土知州董氏，前有义乌王子充印。

     盖子充使云南时箧中书也。然御览诸书，亦有汉杂事而略不见收。

     此特载汉桓帝懿献梁皇后被选及六礼册立事，而吴〔女句〕入后燕

     处审视一段，最为奇艳，但太秽亵耳。不谓冀威赫震人，犹得渎选

     如此。卷首有“秘辛”二字，不可解，要是卷帙甲乙名目。余尝搜

     考弓足原始不得，及见“约缣迫袜，收束微如禁中”语，则缠足后

     后汉已自有之。言脱于口，追驷不及，聊志于此，用塞疏漏之诮。

     成都杨慎识】

 －－－－－－－－－－－－－－－－－－－－－－－－－－－－－－－－－－－



【老猫赘识】《四库全书总目》卷一四三“子部·小说家类存目”：“《汉杂事

秘辛》一卷，内府藏本，不著撰人名氏。杨慎序称得于安宁土知州万氏。沈德符

《敞帚轩剩语》曰：‘即慎所伪作也。’叙汉桓帝懿德皇后被选及册立之事。其

与史舛谬之处，明胡震亨姚士磷二跋辨之甚详。其文淫艳，亦类传奇，汉人无是

体裁也。”鲁迅《由中国女人的脚，推定中国人之非中庸，又由此推定孔夫子有

胃病》：“前明才子杨升庵先生，他甚至于替汉朝人做《杂事秘辛》，来证明那

时的脚是‘底平趾敛。’”鲁老爷子的依据是沈德符《万历野获编》二十三：“

近日刻《杂事秘辛》记后汉选阅梁冀妹事，因中有约束如禁中语，遂以为始于东

汉。不知此书本杨用修伪撰，托名王忠文得之土酋家者。杨不过一时游戏，后人

信书太真，遂为所惑耳。”李慈铭《越缦堂读书记》谓此篇“殊害风教，聪俊子

弟尤不可观”，自然是指“体检”一段。至如其后册立问答之类，通篇宛如懒婆

娘的裹脚布，“聪俊子弟”是绝不喜观的。：－）

－－－－－－－－－－－－－－－－－－－－－－－－－－－－－－－－－－－



老猫   西历千九百九十五年十二月十一日

据《红袖添香室丛书》本输入   于北美俄州ＹＵＨＡＮＧ女史小筑



西历千九百九十六年三月十五日

据国学扶轮社《香艳丛书》本覆校   于北京


</font></p>


<center><script src="../../script/footer.js" tppabs="http://www.test321.xyz/script/footer.js"></script></center>
</body>
</html>




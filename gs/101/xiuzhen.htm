<html>

<head>
<meta name="viewport" content="width=device-width, initial-scale=1" />

<meta http-equiv="Content-Type" content="text/html; charset=gb2312">
<title>〖紫金光耀大仙修真演义〗</title>
<meta name="GENERATOR" content="Microsoft FrontPage 3.0">
</head>

<body BACKGROUND="bg.gif" tppabs="http://www.test321.xyz/gs/101/bg.gif" NOSAVE>
<center><script src="../../script/header.js" tppabs="http://www.test321.xyz/script/header.js"></script></center>

<style type="text/css">
pre{
white-space: pre-wrap!important;
word-wrap: break-word!important;
*white-space:normal!important;
}
</style>





<p align="center"><font color="#FF0000"> 〖紫金光耀大仙修真演义〗</font></p>

<p><font color="#008000">
<pre><UL>
                     〖紫金光耀大仙修真演义〗

邓希贤序文：

    汉元丰三年，巫咸进《修真语录》于武帝。帝不能用，惜哉。书传后世
，微谙其术者，亦得支体强健，益寿延年，施之种子，聪明易养。然有当弃
有当忌，先知弃忌，方可次第行功。余演其义，为二十章，分功定序，因序
定功。口关不可紊，功亦不可阙也。修真之士，当口真言。


☆ 五弃当知 ☆

    凡御女子，先明五弃，声雄皮粗、发黄性悍、阴毒妒忌，此一弃也。貌
恶面青、头秃腋气、背陀胸凸、雀跃蛇行，二弃也。黄瘦羸弱、体寒气虚、
经脉不调，三弃也。癫聋喑哑、跛足眇目、癣疥瘢疯、太肥太瘦、阴毛粗密
，四弃也。年四十以上，产多阴衰，皮宽乳慢，无益有损，五弃也。

☆ 五忌当知 ☆

    交合有期，五忌须知，三元甲子、本命庚申、天地交合、日月薄蚀、晦
朔弦望、大风大雨、雷鸣电掣、三光之下，此一忌也。山林园沼、道堂佛殿
、宝塔神祠、江淮河济，二忌也。大寒大热、大饥大饱、大喜大醉、大小便
急、鼎气无情，三忌也。连日醉酒、久病方痊、远归疲倦，四忌也。妇人产
后未满四十九日，秽污尚存，五忌也。
    唯此五忌，当知避之，犯者不惟自损，即种子亦多残废不良，盖由禀赋
之不正也。

☆ 神气宜养 ☆

    摄生之道，贵审其方，夫寡色欲所以养精气也。薄滋味所以养血气也。
咽津液所以养肺气也。慎嗔怒所以养肝气也。节饮食所以养胃气也。少思虑
所以养心气也。自省悟所以养肉气也。遵而行之，则气壮神余矣。人于戌亥
阴消阳散之时，不宜醉饱酣寐，以致百脉壅滞，关节停毒。此际当先导四脉
，次展手足，斡运气机，动摇百体，俾关节开通，荣卫流畅，阴阳和合，精
固神全，邪气不入，寒暑不侵，斯为摄养之道也。

☆ 房内灵丹 ☆

    诀云，以人补人，自得其真，阴阳之道，精髓为宝。搬而运之，后无而
老，房中之事，多能杀人，亦能生人，能用之者可以养生，不能用者则以殒
命。人善悟房中之术，通关引气，运精补髓，故能长生也。

☆ 炉中宝鼎 ☆

    鼎者，煅炼神丹之具，温真养气之炉也，须未生产美妇，清俊洁白，无
口体之气者为真鼎，用之大能补益。此外，如前五弃者不可用也。

☆ 男察四至 ☆

    男子玉茎不振，阳气未至也。振而不展，肌气未至也。展而不硬，骨气
未至也。硬而不热，神气未至也。凡交合，先察四至，而后行之。

☆ 女审八到 ☆

    女人默咽津液，脉气到也。将身附人，胃气到也。以力动人，筋气到也
。弄人双乳，肉气到也。眉尖频蹙，肝气到也。握弄玉茎，血气到也。滑津
流出，脾气到也。咂人舌津，肺气到也。俱到则可交合矣。

☆ 玩弄消息 ☆

    凡欲交合，先自凝神定性，抱住女人，温存玩戏，咂彼唇舌，捻彼双乳
。令女握弄玉茎，使之心动后，以手探阴户，微有滑津，方可入炉，依法缓
缓施功，女必畅快而先败矣。

☆ 鼓舞心情 ☆

    妇人之情，沈潜隐伏，何以使之动，何以知其动？欲使之动者，如嗜酒
则饮以香醪，多情话则舔①以甜语，贪财则赠以钱帛，好淫则欢以伟物。妇
人之心，终无所主，能见景生情，无不动也。欲知其动，或有气喘而声颤不
止者，或目瞑鼻开而不能言者，有目涩而定眸者，或耳红面赤而舌尖微者，
有手热腹暖而语言嘈杂者，有神思恍惚而体软四肢不收者，或舌下津干将身
迫近男子，或阴穴脉动滑津盈溢等状，皆情动之验也。当此之时，男子不宜
急燥，缓缓采取则得真阳也。

☆ 淬锋养锐 ☆

    交合之时，男若玉茎长大填满阴户者，女情必易畅美展茎，盖有法焉。
语曰“工欲善其事，必先利其器”，不可不知也。当于每日子后午前，阴消
阳长之时，静室中披衣向东端坐，凝神屏虑，腹不宜饱，饱则气窒稍，饥则
血气流行。口嘘浊气，随以鼻吸清气，漱津液闭，咽送下丹田，运入玉茎。
以七数为度，或二七、三七至七七止，将双手搓热如火，右左托肾囊并握玉
茎，左手于脐下，左转摩八十一次，次换右手于脐下，右转摩八十一次，再
伸右手于尾闾，玉茎根提起向上，就根捏住，以茎于左右腿上摆击，不计其
数，后乃抱女，缓缓纳玉茎于阴户，采女津液，吸女鼻气，闭咽存送玉茎以
养之。后复以两手如搓索状搓之，不计数，久久自觉长大矣，若行采战，先
用绢带束固茎根，次以两手上下同肾囊捧起，漱津吸气，咽送丹田，随提尾
闾起接，使上下相思，助壮阳势，然后行事。

☆ 演战练兵 ☆

    初下手时，务遏除欲念，先用宽丑之炉演习，庶兴不甚感，亦不至于欢
浓，尤易制御也。须缓缓用功，柔入刚出，三浅一深，行九九八十一之数为
一局，倘情少动，即当停住，掣退只留寸许，俟心火定息，复仍用前法。次
行五浅一深，后九浅一深，切忌心急性燥，按行半月则纯熟矣。

☆ 制胜妙术 ☆

    凡得真美鼎，心必爱恋，然交合时须强为憎恶，按定心神，以玉茎于炉
中缓缓往来，或一局或二三局，歇气定心，少顷依法再行，俟彼欢浓，似觉
难禁，更加温存，女必先泄也。其时如法攻取，若自觉欲泄，速将玉茎掣退
，行后锁闭之法，其势自息。气定调匀，依法再攻，战不厌缓，采不厌迟，
谨而行之可也。
    此下九条，当交互融会观之，始得其妙。

☆ 锁闭玄关 ☆

    锁闭者，撒手过黄河之法也。急燥之人，须下二十余日工夫方能得。闭
性柔静者，十数日可闭性也。用功一月，金关永固，玉户常扃，自在施为，
无泄漏者。且如交合时，玉茎缓缓进退，三浅一深，瞑目缄口，但鼻中微引
气则不喘息，稍觉欲泄，速将腰身一提，掣退玉茎寸许不动，吸气一口。提
上丹田，上向夹背，胁起尾闾，夹缩下部，如忍大小便急甚之状，按定心神
，存想夹背之下尾闾之穴有我精气，为至宝，不可走失，随吸精气，一口咽
之，少顷势定，仍前缓缓用功，稍觉情美，又复掣退，吸气定息，夹缩存想
，方得不泄也。且人身气脉，上下周流，先不预制，直至快乐时，欲炽难遏
，致使气道精出，以取自损。欲强闭之，则败精必流入膀胱肾囊，致生小肠
膀胱气及肾冷肿痛之疾。大概欲未萌时，预为提掣，频频定住，庶玉茎不倒
，筋力有余。扇鼓五千之数，方许一泄败精，而元阳真气常住丹田，以养精
神，果能久行，一宵可敌十女，故曰锁闭玄关。

☆ 三峰大药 ☆

    上曰红莲峰，药名玉泉，又曰玉液，曰醴泉，在女子舌下两窍中出，其
色碧，为唾之精，男子以舌舔之，其泉涌出华池，咂之咽下重楼，纳于丹田~]
，能灌溉玉藏，左填玄关，右补丹田，生气生血也。
    中曰双荠峰，药名蟠桃，又曰白雪，又曰琼浆，在女人两乳中出，其色
白，其味甘美，男子咂而饮之，纳于丹田，能养脾胃，益精神，吸之能令女
经脉相通，身心舒畅，上透华池，下应玄关，使津气盈溢。三采之中，此为
先务，若未生产女人无乳汁者，采之更有补益。
    下曰紫芝峰，号曰虎洞，又曰玄关，药名黑铅，又名月华，在女人阴宫
，其津滑，其关常闭而不开，凡媾会，女情姹媚，面赤声颤，其关始开，气
乃泄，津乃溢，男子以玉茎掣退寸许，作交接之势，受气吸津，以益元阳，
养精神。
    此三峰大药也。惟知道者，对景忘情，在欲无欲，乃能得之，所以发白
再黑，返老还童，长生不老也。

☆ 五字真言 ☆

  曰存，曰缩，曰抽，曰吸，曰闭，此五者开后解明。
  存者想也，交接之时，觉精欲泄，速将玉茎掣退，缄口瞑目，存想我夹
背之下，尾闾穴有我命门精气所在，为我至宝，不可走失。但体交而神不交
，不可着意也。依法存想，纵泄亦不多，力亦不倦，久能行之，则无泄漏矣
，此存字之义也。
  缩者畏缩不敢进也，精气欲泄，速缩胁掣退玉茎，提吸气一口直上丹田
，胁起尾闾，夹缩下部，不令气下，如忍大小便之状，定息存想，不得动作
，少顷势歇，口吁，出气，两手抱女，咂女舌，取津咽五七次，送下丹田，
可以再御不倦。盖初下手时，切忌骤入径进，大势一发，难以制敌，设或强
闭，恐败精不散，反生他疾，大概频提频掣，不至纵欲则易制御。此缩字之
义也，存缩二字工夫并行，无先无后，此男子闭精法也。
  抽者采取也，交媾之时，女若欢娱，必气喘声颤，男子当缄口，缓缓柔
进刚退，不可燥急，令深只许半步，以鼻引鼻气，吸之入腹，不可口吸，吸
则伤脑，一吸一抽所谓上吸其气，下吸其津也。少顷其气上下相应，阳物自
然坚硬，稍觉难禁，宜速掣退，依存想之法，庶无走泄。此抽之义也。
  吸者翕入也，女人既泄，男子当掣退玉茎寸许，作半交接之势，上吸鼻
气，下吸滑津，盖鼻为天门，下为命门，天门居上元，命门居下元，虚柯吸
取，一时水火不能到，当以鼻同吸天门也。一抽一吸，上下相应，如竹管引
水逆流而上，能依此术，大益精补阳，精神自固。然久行则损女人，待将息
数时方可再御。此吸字之义也。
　　抽吸上下贯通，抽中有吸，二字并行，乃女人既泄，男采其津之法也。
  闭者缄合也，交战之时，当瞑目缄口，闭气而不令出，但以鼻微微导引
相应，自不致喘。若不缄闭，则人门通天门，天门通命门，肾府天门，不固
而上走，元阳精气必从下而泄也。若人门固闭，脑气下降肾宫，流入琼台，
上下周流，精气化洽，永无泄矣。此闭字之义也。闭字制于四字之中，初交
便宜，定息缄气，至终不可放失，则闭一字久与四字工夫并行也。

☆ 采炼有序 ☆

  仙歌曰，女人兴无穷，先令情意浓，情意浓方与战，上将成功。盖欲交
合，先将鼎握抱，摩弄双乳，咂唇舌，使彼兴动，后方纳阳于阴，缓缓交合
，行九九之数，合目缄口，频频提掣，金枪不倒，此先采下峰也。下采既浓
，女气发舒而上应中峰，吾款抱之，左右吸咂其汁而咽之，其美既得乃止，
此次采中峰也。中采既浓，女气又发扬透于上峰，吾纵舌于彼舌下，扰其双
窍，吸其津而咽者再三，此三采上峰也。上采既已，女必欢极，阴中真气方
泄，乃以虚柯掣退寸许，纵身如龟，提气一口，直上丹田，容彼气而吸彼津
，搬阴益寿，宜取而温养之，待赤潮辐奏，毋使太过，无不及是。

☆ 搬运有时 ☆

  女人若泄，必有气喘声颤等状之验，此际当宁气抱定女子，上采玉泉，
中采蟠桃，下采月华，炼而得之，搬运周流，而后三采全矣。从尾闾逆上两
道白脉，串夹背，透昆仑，入泥丸，流注于口，化为琼浆，咽下重楼，直至
丹田，名曰黄河逆流，能填精补髓，益寿延年，其诀在“提气咽气，存想穴
道”。所谓“神到则气到，气到则精到”是也。而女人则上下通快，气脉通
畅矣，后亦吁气一二口令女吸而咽之，以安神气。盖此术不过取彼既泄之真
，还我不泄之精。在彼不甚损，在我大有益，阴阳相得，水火既济，御生之
妙用也。

                   〖紫金光耀大仙修真演义〗 完

（瞩隙an486467@anon.penet.fi一九九六年一月键入；嚎据李零《中国
方术概观》校补。因两版本有很大不同，“采炼有序”据李零版删补，最后
“搬运有时”拼合瞩隙键入版，李零版尚有“还元返本”、“种子安胎”未
录于此。一九九六年二月）

</font></p>


<center><script src="../../script/footer.js" tppabs="http://www.test321.xyz/script/footer.js"></script></center>
</body>
</html>



